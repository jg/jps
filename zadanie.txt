 ZADANIE   1


ZADANIE POLEGA NA :

1. przeanalizowaniu działania programu implementującego algorytm planowania sekwencji akcji według metody means-ends analysis w wersji podstawowej,

2. wprowadzeniu do programu zmian niezbędnych do przekształcenia tego programu w implementację algorytmu means-ends  w wersji bez niedeterministycznego ukonkretniania celów w kolejnych rekurencyjnych krokach konstruowania preplanu (szczegóły niżej)  

3. zbadaniu, czy podobna zmiana algorytmu jest możliwa do wprowadzenia w wersji z regresją celów (rozwinięcie tego punktu niżej)



Wyjaśnienia do punktu (2) :

Zmodyfikowany algorytm, po dobraniu  akcji do  celu przetwarzanego w danym kroku rekurencyjnym i  skonstruowaniu listy celów warunkujących wykonalność tej akcji, pozostawia nie ukonkretnione w opisie celów te obiekty, które nie są ukonkretnione w opisie akcji--w przeciwieństwie do algorytmu w wersji podstawowej, który niedeterministycznie ukonkretnia wszystkie obiekty, które w opisie akcji są reprezentowane przez zmienne.  Obiekty występujące w liście celów na danym poziomie rekurencji zostają ukonkretnione dopiero z chwilą skonstruowania pełnego planu osiągnięcia wszystkich celów z listy, gdy lista celów spełnia warunek zakończenia rekurencji (wszystkie cele spełnione w aktualnym stanie początkowym).

Opisana modyfikacja algorytmu wymaga w szczególności

--zmiany reprezentacji celów: cele muszą być reprezentowane w postaci bardziej złożonych struktur, które umożliwią poprawny wybór celu do przetwarzania, z uwzględnieniem współzależności między nie ukonkretnionymi celami

--dostosowaniu procedur przetwarzających cele i akcje do założeń zmodyfikowanego algorytmu i do przyjętej zmienionej reprezentacji celów

--zaimplementowania odroczonego wykrywania bezsensownych kombinacji obiektów jako argumentów akcji (obiekt przenoszony identyczny z miejscem docelowym, itp.). To sprawdzenie, w wersji podstawowej wykonywane w procedurze ukonkretniającej cele, w wersji zmodyfikowanej musi być odroczone aż do chwili w przebiegu wykonania algorytmu, gdy obiekty podlegające sprawdzeniu zostaną ukonkretnione. 



Podpowiedź do punktu (3) :

Na czym polega problem z zastosowaniem koncepcji nie ukonkretniania celów w przypadku wersji algorytmu z regresją celów? Jak zmodyfikować rozwiązanie przyjęte dla wersji podstawowej, aby również w wersji z regresją  skorzystać z koncepcji nie ukonkretniania celów dla poprawienia efektywności ? (wskazówka:  może częściowo ukonkretniać ?) . 


INFORMACJA O MATERIAŁACH DO ZADANIA NA NAST. STRONIE	


*********
Kod źródłowy  planera w wersji podstawowej i w wersji  z regresją celów należy pobrać ze stron na companion website do podręcznika Ivana Bratko:
http://www.pearsoned.co.uk/highereducation/resources/bratkoprologprogrammingforartificialintelligence3e/
--numery przykładów:
	 17.2, 17.5 -- wersja podstawowa
	 17.2, 17.8 -- wersja z regresją celów

Materiały pomocnicze  do zadania są zawarte w katalogu  Prolog/Programy studialne/Programy planujace  na stronie przedmiotu . Katalog zawiera w szczególności:
--wprowadzenie do algorytmów planowania metodą means-ends
--szczegółowe komentarze do implementacji programowej obu wersji
